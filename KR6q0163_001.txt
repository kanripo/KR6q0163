# -*- mode: mandoku-view; -*-
#+DATE: 2016-06-08 5:32
#+TITLE: 普明禪師牧牛圖頌
#+PROPERTY: CBETA_ID J23nB128
#+PROPERTY: ID KR6q0163
#+PROPERTY: SOURCE Jiaxing Canon Vol. 23, No. B128
#+PROPERTY: VOL 23
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0163_J_001-0347a> 
#+PROPERTY: JUAN 1

* 普明寺牧牛圖頌序¶

咄盡大地是普明一頭牛何處更有佛與眾¶
生毫厘不隔本是如如若道此牛有黑有白¶
有雄有雌有饑有飽便是一體分別成二世¶
尊初生指天指地周行目顧犯人苗稼不少¶
祖師西來直指人心見性成佛喫他水草良¶
多三玄要四料揀五位居臣九十六圓相受¶
盡牽制鞭策乃至拈椎豎拂行棒行喝種種¶
機用皮毛脫落四足潛蹤許大一頭牛不知¶
逃向那裡去了到這裡地重關巳破且道向¶
上還有事麼以拂子打圓相云火裡木牛耕¶
白雪雲中石馬舞春風會麼不會請看牧牛¶
頌并諸方次韻語句畢竟還有優劣也無。¶

臨濟正宗三十二世𨍏轢道人嚴大參謹序¶
¶
¶

* 普明禪師牧牛圖頌附諸大禪師和頌目錄¶

普明原頌雲棲蓮太師付梓序云普明未詳何許人¶
則亦不知道場之所矣辛丑冬予來理坊事壬寅夏¶
𨍏轢嚴居士將普明緣起及舊寺圖相示始知因緣¶
在此居士既恢復寺基初請玄微禪師繼請明巖耆¶
德殿宇煥然僚房俱備將來欲成獅窟余見諸方和¶
頌讀之不勝喜躍效顰和之并將圖頌和頌合成一¶
冊流通。¶

  
  * 聞谷大師
  * 天隱禪師¶
  * 破山禪師
  * 萬如禪師
<pb:KR6q0163_J_001-0347b>¶
  * 浮石禪師
  * 玉林禪師¶
  * 箬菴禪師
  * 山茨禪師¶
  * 玄微禪師
  * 香幢法主¶
  * 𨍏轢居士
  * 跛道人如念¶
  * 無依道人¶
¶
¶
¶

康熙元年孟秋月　日寓般若堂如念空識¶
¶

** 未牧¶

<img:>¶

普明禪師頌¶
　未牧第一¶

#+BEGIN_VERSE
「　生獰頭角恣咆¶哮奔走溪山路¶轉遙一片黑雲¶橫谷口誰知步¶步犯佳苗」
#+END_VERSE
¶

** 初調¶

<img:>¶

普明禪師頌¶
　初調第二¶

#+BEGIN_VERSE
「　我有芒繩驀鼻¶穿一迴奔競痛¶加鞭從來劣性¶難調制猶得山¶童盡力牽」
#+END_VERSE

<pb:KR6q0163_J_001-0347c>¶

** 受制¶

<img:>¶

普明禪師頌¶
　受制第三¶

#+BEGIN_VERSE
「　漸調漸伏息奔¶馳渡水穿雲步¶步隨手把芒繩¶無少緩牧童終¶日自忘疲」
#+END_VERSE
¶

** 迴首¶

<img:>¶

普明禪師頌¶
　迴首第四¶

#+BEGIN_VERSE
「　日久功深始轉¶頭顛狂心力漸¶調柔山童未肯¶全相許猶把芒¶繩且繫留」
#+END_VERSE
¶

** 馴伏¶

<img:>¶

普明禪師頌¶
　馴伏第五¶

#+BEGIN_VERSE
「　綠楊陰下古溪¶邊放去收來得¶自然日暮碧雲¶芳草地牧童歸¶去不須牽」
#+END_VERSE

<pb:KR6q0163_J_001-0348a>¶

** 無礙¶

<img:>¶

普明禪師頌¶
　無礙第六¶

#+BEGIN_VERSE
「　露地安眠意自¶如不勞鞭策永¶無拘山童穩坐¶青松下一曲昇¶平樂有餘」
#+END_VERSE
¶

** 任運¶

<img:>¶

普明禪師頌¶
　任運第七¶

#+BEGIN_VERSE
「　柳岸春波夕照¶中淡煙芳草綠¶茸茸饑餐渴飲¶隨時過石上山¶童睡正濃」
#+END_VERSE
¶

** 相忘¶

<img:>¶

普明禪師頌¶
　相忘第八¶

#+BEGIN_VERSE
「　白牛常在白雲¶中人自無心牛¶亦同月透白雲¶雲影白白雲明¶月任西東」
#+END_VERSE

<pb:KR6q0163_J_001-0348b>¶

** 獨照¶

<img:>¶

普明禪師頌¶
　獨照第九¶

#+BEGIN_VERSE
「　牛兒無處牧童¶閑一片孤雲碧¶嶂間拍手高歌¶明月下歸來猶¶有一重關」
#+END_VERSE
¶

** 雙泯¶

<img:>¶

普明禪師頌¶
　雙泯第十¶

#+BEGIN_VERSE
「　人牛不見杳無¶蹤明月光寒萬¶象空若問其中¶端的意野花芳¶草自叢叢¶(寒或作含)」
#+END_VERSE
¶

* 真寂和尚和牧牛圖頌(師諱廣印號聞谷)¶

** 未牧¶

#+BEGIN_VERSE
「　信足奔馳不憚勞東西南北路迢遙只貪芻¶草平田闊忘卻家鄉有異苗」
#+END_VERSE
¶

** 初調¶

#+BEGIN_VERSE
「　氣性雖頑鼻巳穿牧童從此痛加鞭渾身血¶汗芒繩急遙望家山儘力牽」
#+END_VERSE
¶

** 受制
<pb:KR6q0163_J_001-0348c>¶

#+BEGIN_VERSE
「　暫時出草息奔馳好把芒鞋緊自隨到處凍¶雲霜露滑斤斤調伏敢忘疲」
#+END_VERSE
¶

** 迴首¶

#+BEGIN_VERSE
「　芒繩不引自迴頭毛色皤然性巳柔水草也¶知山裏足牧童多意尚羈留」
#+END_VERSE
¶

** 馴伏¶

#+BEGIN_VERSE
「　暖風晴日柳溪邊俛首循人意悄然花落郊¶原春色晚相隨歸去不須牽」
#+END_VERSE
¶

** 無礙¶

#+BEGIN_VERSE
「　調伏多年意自如水邊林下摠無拘一聲羌¶笛松風起此日忘懷樂有餘」
#+END_VERSE
¶

** 任運¶

#+BEGIN_VERSE
「　百花溪上柳陰中飽食和雲臥綠茸歌罷山¶童無所事遺鞭枕上睡方濃」
#+END_VERSE
¶

** 相忘¶

#+BEGIN_VERSE
「　在在溪山雲月中木人花鳥意相同國王水¶草從來足閒步陂塘西復東」
#+END_VERSE
¶

** 獨照¶

#+BEGIN_VERSE
「　玉鞭無用草繩閒蹤跡全無古路間空手獨¶歸林月下更前一步即牢關」
#+END_VERSE
¶

** 雙泯¶

#+BEGIN_VERSE
「　杳杳人牛不見蹤一團新月照秋空個中若¶問還源旨風落岩花點翠叢」
#+END_VERSE
¶

真寂和
<pb:KR6q0163_J_001-0349a>¶

* 報恩和尚和牧牛圖頌(師諱圓修號天隱)¶

** 未牧¶

#+BEGIN_VERSE
「　水雲渺渺亂聲哮密密尋蹤路更遙晝夜風¶霜不知處恐伊相犯別家苗」
#+END_VERSE
¶

** 初調¶

#+BEGIN_VERSE
「　纔獲繩頭把鼻穿謾將痛處更加鞭也知鄉¶井迢迢遠拽轉頭來著力牽」
#+END_VERSE
¶

** 受制¶

#+BEGIN_VERSE
「　不從他性遠驅馳寸步提持漫漫隨幾度黑¶風吹瀑雨通身泥水摠忘疲」
#+END_VERSE
¶

** 回首¶

#+BEGIN_VERSE
「　驀地忘機自轉頭悄然性氣巳調柔山中水¶草了知足不用遲疑在外留」
#+END_VERSE
¶

** 馴伏¶

#+BEGIN_VERSE
「　開放林間與水邊橫騎短笛任悠然歸來一¶帶煙霞晚瀟灑歌謠不假牽」
#+END_VERSE
¶

** 無礙¶

#+BEGIN_VERSE
「　出入無欄心自如擬思量處更猶拘滿懷風¶月人牛穩鞭索俱忘樂有餘」
#+END_VERSE
¶

** 任運¶

#+BEGIN_VERSE
「　野岸溪灣花柳中一環山水翠林茸逍遙快¶活無求也軟草為氈睡興濃」
#+END_VERSE
¶

** 相忘¶

#+BEGIN_VERSE
「　拶到忘懷混沌中千山一色絕相同風光不
<pb:KR6q0163_J_001-0349b>¶覺人牛處任運騰騰西復東」
#+END_VERSE
¶

** 獨照¶

#+BEGIN_VERSE
「　不須牧放淂安閒脫略尋常顧盻間散步謾¶歸明月下踏翻泛上兩重關」
#+END_VERSE
¶

** 雙泯¶

#+BEGIN_VERSE
「　人牛處處竟無蹤新月孤懸萬象空借問歸¶源端的旨枯樁春到綠叢叢」
#+END_VERSE
¶

報恩和¶

* 東塔和尚和牧牛圖頌(師諱海明號破山嗣法天童)¶

** 未牧¶

#+BEGIN_VERSE
「　頭角崢嶸便吼哮奔兢煙水路迢遙牧童草¶料渾無戀孰肯平田犯稼苗」
#+END_VERSE
¶

** 初調¶

#+BEGIN_VERSE
「　牛兒鼻孔被繩穿放去收來不假鞭擬向東¶西兩處觸一回入草一回牽」
#+END_VERSE
¶

** 受制¶

#+BEGIN_VERSE
「　年深日久懶奔馳雲影溪光逐漸隨任是上¶林花鳥過聲二難喚牧兒疲」
#+END_VERSE
¶

** 回首¶

#+BEGIN_VERSE
「　計窮力極喚回頭謾把鞭繩閑放柔七縱八¶擒縛樹下山童猶未肯停留」
#+END_VERSE
¶

** 馴伏¶

#+BEGIN_VERSE
「　山間林下水溪邊一飽無餘慶快然撒手童¶兒歸路晚和牛急向遠村牽」
#+END_VERSE

<pb:KR6q0163_J_001-0349c>¶

** 無礙¶

#+BEGIN_VERSE
「　穩眠露地意如如陽燄空花何所拘松韻山¶童弄鐵笛輕輕吹醒樂無餘」
#+END_VERSE
¶

** 任運¶

#+BEGIN_VERSE
「　南北東西任運中腳頭腳底草茸茸飽餐只¶剩些些意留與山童瞌睡濃」
#+END_VERSE
¶

** 相忘¶

#+BEGIN_VERSE
「　雲牛一片白其中那有雌黃與異同就裏欲¶兮纖細子騰騰運運復西東」
#+END_VERSE
¶

** 獨照¶

#+BEGIN_VERSE
「　牧童鼓掌自閒閒始信牛蹤沒此間遂淂殷¶懃謾且喜猶存星月照幽關」
#+END_VERSE
¶

** 雙泯¶

#+BEGIN_VERSE
「　人牛頓盡絕形蹤浩浩光吞宇宙空明月蘆¶花來問的東風吹起自叢叢」
#+END_VERSE
¶

東塔和(破山)¶

* 萬如禪師和牧牛圖頌(師諱通微)¶

** 未牧¶

#+BEGIN_VERSE
「　劣性麤狂向外逃鄉關迢遞不知遙分明觸¶處荒田地那肯回頭惜異苗」
#+END_VERSE
¶

** 初調¶

#+BEGIN_VERSE
「　驀路相逄把鼻穿饒伊惡性猛加鞭從今已¶淂繩頭在纔要奔趨只一牽」
#+END_VERSE
¶

** 受制
<pb:KR6q0163_J_001-0350a>¶

#+BEGIN_VERSE
「　暫息顛頑暫息馳頻頻相顧也相隨芒繩雖¶緩鞭尤樸不筭工夫不憚疲」
#+END_VERSE
¶

** 迴首¶

#+BEGIN_VERSE
「　頑劣消除已轉頭不加鞭逼性相柔牧童未¶敢憑他意還把繩頭緊繫留」
#+END_VERSE
¶

** 馴伏¶

#+BEGIN_VERSE
「　萬木叢中芳草邊芒繩釋去意翛然夕陽影¶裡歸鴉噪牛自相隨不用牽」
#+END_VERSE
¶

** 無礙¶

#+BEGIN_VERSE
「　皤白渾身性自如海天空闊不相拘牧童閒¶倚松邊石短笛頻吹興有餘」
#+END_VERSE
¶

** 任運¶

#+BEGIN_VERSE
「　千條溪畔萬山中餐飲隨時飽綠茸牧子從¶教無個事鼾鼾枕臂不知濃」
#+END_VERSE
¶

** 相忘¶

#+BEGIN_VERSE
「　是處雲山牛在中兩無心意月相同碧天影¶落溪流急任尒縱橫西復東」
#+END_VERSE
¶

** 獨照¶

#+BEGIN_VERSE
「　生涯喪盡一身閒明月光騰古木間歌罷一¶聲歸去晚芒鞋踏破隔鄉關」
#+END_VERSE
¶

** 雙泯¶

#+BEGIN_VERSE
「　廓然空絕兩無蹤寶月孤懸照碧空事不¶須重借問子規聲斷落花叢」
#+END_VERSE
¶

萬如和
<pb:KR6q0163_J_001-0350b>¶

* 東塔浮石禪師和牧牛圖頌(師諱通賢)¶

** 未牧¶

#+BEGIN_VERSE
「　蹉過聲前這一哮反生邊見歷途遙披毛帶¶角渾無慮糞草何曾識稼苗」
#+END_VERSE
¶

** 初調¶

#+BEGIN_VERSE
「　纔識牛兮鼻已穿翻然自肯苦加鞭暫時不¶在頻偷走猶把芒繩緊緊牽」
#+END_VERSE
¶

** 受制¶

#+BEGIN_VERSE
「　渡水穿雲不亂馳任從呼遣摠相隨牛兒雖¶以堪調治未許山童暫放疲」
#+END_VERSE
¶

** 回首¶

#+BEGIN_VERSE
「　一回入草一回頭可比初時性已柔滿徑落¶花思踐履客途煙雨豈羈留」
#+END_VERSE
¶

** 馴伏¶

#+BEGIN_VERSE
「　玲瓏石伴古松邊任運騰騰始貼然手裡有¶須放下鼻中去索不須牽」
#+END_VERSE
¶

** 無礙¶

#+BEGIN_VERSE
「　觸處逄渠淂自如入泥入水又何拘饑餐渴¶飲困來睡底事從來無欠餘」
#+END_VERSE
¶

** 任運¶

#+BEGIN_VERSE
「　已眼撐開宇宙中胡來胡現任茸茸山童閒¶唱還鄉曲不覺令人歸思濃」
#+END_VERSE
¶

** 相忘¶

#+BEGIN_VERSE
「　喪盡偷心豁達中人牛何異復何同從今兩
<pb:KR6q0163_J_001-0350c>¶絕提防力可以西兮可以東」
#+END_VERSE
¶

** 獨照¶

#+BEGIN_VERSE
「　脫盡皮毛赤體閒堂堂獨露笑談間不是渠¶儂能了達祗因透徹上頭關」
#+END_VERSE
¶

** 雙泯¶

#+BEGIN_VERSE
「　空空寂寂杳無蹤一點靈機盡掃空智理不¶存悲化普一輪明月照幽叢」
#+END_VERSE
¶

浮石和¶

* 玉林和尚和牧牛圖頌(師諱通琇繼住報恩)¶

** 未牧¶

#+BEGIN_VERSE
「　牛本荷人人不識胡行亂躍隔迢遙一回摸¶著牛兒鼻大千沙界沒莖苗」
#+END_VERSE
¶

** 初調¶

#+BEGIN_VERSE
「　寄言識淂牛兒者莫學時流強策鞭我是牛¶兮牛是我分明無二若為牽」
#+END_VERSE
¶

** 受制¶

#+BEGIN_VERSE
「　牧童但不迷頭去純白牛兒到處隨非比道¶途販賣客橫騎倒捋自無疲」
#+END_VERSE
¶

** 回首¶

#+BEGIN_VERSE
「　莫道功深始轉頭牛無背面與剛柔山童但¶淂狂心歇鼻孔彌天絕去留」
#+END_VERSE
¶

** 馴伏¶

#+BEGIN_VERSE
「　尋常逐遂營營者謾道長調方帖然見徹斯¶牛無往返始知多載枉拘牽」
#+END_VERSE

<pb:KR6q0163_J_001-0351a>¶

** 無礙¶

#+BEGIN_VERSE
「　本自翛然絕絆羈知恩豈肯強牽拘縱橫飛¶舞無留跡誰信那伽定有餘」
#+END_VERSE
¶

** 任運¶

#+BEGIN_VERSE
「　不分內外與邊中傍水尋芳入亂叢回首東¶山吐新月騎歸茆屋興猶濃」
#+END_VERSE
¶

** 相忘¶

#+BEGIN_VERSE
「　強把全軀分二體計窮力盡始知同他長我¶短俱休問說甚人西與物東」
#+END_VERSE
¶

** 獨照¶

#+BEGIN_VERSE
「　頂破虛空蹈碎地不留一物雜其間孤孤迥¶迥雖堪羡瞥爾知羞始透關」
#+END_VERSE
¶

** 雙泯¶

#+BEGIN_VERSE
「　誰為所牧誰為牧認影牽風徹底空有問其¶中端的意早知芻犬吠茅叢」
#+END_VERSE
¶

玉琳和¶

* 箬庵禪師和牧牛圖頌(師諱通問)¶

** 未牧¶

#+BEGIN_VERSE
「　走遍天涯逞意哮穿雲涉水路迢遙多年一¶片閒田地蹂踏堪憐損稼苗」
#+END_VERSE
¶

** 初調¶

#+BEGIN_VERSE
「　鼻孔生獰不易穿一回入草一加鞭狂心何¶計能拴縛賴有山童把索牽」
#+END_VERSE
¶

** 受制
<pb:KR6q0163_J_001-0351b>¶

#+BEGIN_VERSE
「　擬將何處更驅馳暮兩朝煙緊自隨蹤跡欲¶逃難躲避任渠奔烈也成疲」
#+END_VERSE
¶

** 回首¶

#+BEGIN_VERSE
「　翻然自肯便回頭滿地殘紅襯草柔故國有¶懷情未撇暗愁春老尚遲留」
#+END_VERSE
¶

** 馴伏¶

#+BEGIN_VERSE
「　收來放去古溪邊風月隨緣自悄然水草不¶思無底事相看撒手竟忘牽」
#+END_VERSE
¶

** 無礙¶

#+BEGIN_VERSE
「　縱步溪山得自如風流兩岸亦何拘橫吹短¶笛斜陽暮溢目春光信有餘」
#+END_VERSE
¶

** 任運¶

#+BEGIN_VERSE
「　不曾移步出山中暖簇晴花五色茸莫怪山¶童閒瞌睡臥雲眠月興偏濃」
#+END_VERSE
¶

** 相忘¶

#+BEGIN_VERSE
「　相將無事太平中渠我情忘迥不同一段閒¶愁摠收拾不知花落水流東」
#+END_VERSE
¶

** 獨照¶

#+BEGIN_VERSE
「　一道寒光萬境閒寥寥四顧水雲間夜深明¶月歸來後照徹空王向上關」
#+END_VERSE
¶

** 雙泯¶

#+BEGIN_VERSE
「　從前光影覓無蹤不見人牛煙水空盡大地¶回春曉夢日高香散百花叢」
#+END_VERSE
¶

箬庵和
<pb:KR6q0163_J_001-0351c>¶

* 山茨禪師和牧牛圖頌(師諱通際)¶

** 未牧¶

#+BEGIN_VERSE
「　水草溪邊縱意哮鼻頭無繫去迢遙誰知宇¶宙皆王化亂踏雲山犯稼苗」
#+END_VERSE
¶

** 初調¶

#+BEGIN_VERSE
「　芒繩初把鼻相穿熟處難忘痛著鞭兮付牧¶童牢守護莫教暫失手中牽」
#+END_VERSE
¶

** 受制¶

#+BEGIN_VERSE
「　動容頑性好奔馳左右旋眸渠緊隨悵望遠¶山鄉信杳披雲帶月正忘疲」
#+END_VERSE
¶

** 回首¶

#+BEGIN_VERSE
「　知恩逐步肯回頭烈氣消融性漸柔騎向平¶陂深草處橫吹短笛絕羈留」
#+END_VERSE
¶

** 馴伏¶

#+BEGIN_VERSE
「　只在平田煙柳邊鞭繩拋卻坐翛然暮山鐘¶動上方月恁麼歸來不假牽」
#+END_VERSE
¶

** 無礙¶

#+BEGIN_VERSE
「　人牛相視體如如彼此無心不用拘花柳叢¶中隨意往團團蹄跡更無餘」
#+END_VERSE
¶

** 任運¶

#+BEGIN_VERSE
「　或時村裡或雲中舊地閒田草正茸踏遍一¶毫無剩跡牧童高臥柳陰濃」
#+END_VERSE
¶

** 相忘¶

#+BEGIN_VERSE
「　撐撐頭角臥林中渠我渾忘雲水同為愛山
<pb:KR6q0163_J_001-0352a>¶前芻草細夜深乘月過溪東」
#+END_VERSE
¶

** 獨照¶

#+BEGIN_VERSE
「　個裡風光鎮日閒放身穩臥白雲間長歌一¶曲聲嘹喨直透威音劫外關」
#+END_VERSE
¶

** 雙泯¶

#+BEGIN_VERSE
「　不見人牛不見蹤清風明月滿長空太平休¶用歌堯令枯木重開花一叢」
#+END_VERSE
¶

山茨和¶

* 桐月菴禪師和牧牛圖頌(師諱妙用號玄微)¶

** 未牧¶

#+BEGIN_VERSE
「　黑雲低處一聲哮足底程途那信遙童子個¶時將貫索未嘗留意惜良苗」
#+END_VERSE
¶

** 初調¶

#+BEGIN_VERSE
「　鼻孔今朝始受穿十分狂性只宜鞭要渠了¶了尋常事不管通身黑業牽」
#+END_VERSE
¶

** 受制¶

#+BEGIN_VERSE
「　蹊徑於今不枉馳鞭繩緩緩肯相隨家山水¶草隨時給信步風流也不疲」
#+END_VERSE
¶

** 迴首¶

#+BEGIN_VERSE
「　綠楊堤畔碧溪頭景自晴和風自柔水牯轉¶頭初自肯月明歸路謾遲留」
#+END_VERSE
¶

** 馴伏¶

#+BEGIN_VERSE
「　那裏隨來過這邊左盤右轉摠安然黃鶯叫¶淂山花笑聲色中能不被牽」
#+END_VERSE

<pb:KR6q0163_J_001-0352b>¶

** 無礙¶

#+BEGIN_VERSE
「　脫落虛空萬象如人牛浪蕩不相拘鞭繩颺¶下無子引興梅花一調餘」
#+END_VERSE
¶

** 任運¶

#+BEGIN_VERSE
「　我自悠然一覺中任渠草徑玩纖茸落花沒¶膝春山晚猶潑紅霞錦繡濃」
#+END_VERSE
¶

** 相忘¶

#+BEGIN_VERSE
「　白雲拖過月明中月與雲和一色同智境此¶時都不會何論南北與西東」
#+END_VERSE
¶

** 獨照¶

#+BEGIN_VERSE
「　家破蕭然四壁閒於今雲淨月明間固非往¶日程途事尚好挨身拶過關」
#+END_VERSE
¶

** 雙泯¶

#+BEGIN_VERSE
「　劇盡何方覓影蹤不應空裏鏤虛空有誰道¶露堂堂地蜂蝶痴迷花底叢」
#+END_VERSE
¶

桐月和¶

* 一指菴禪師和牧牛圖頌(師諱明海號香幢)¶

** 未牧¶

#+BEGIN_VERSE
「　東奔西觸縱狂哮越嶺盤溪不憚遙眼底只¶貪畦畔艸那知回首有靈苗」
#+END_VERSE
¶

** 初調¶

#+BEGIN_VERSE
「　幾年鼻孔未經穿今日收來始著鞭捏定索¶頭無少緩一回入草一回牽」
#+END_VERSE
¶

** 受制
<pb:KR6q0163_J_001-0352c>¶

#+BEGIN_VERSE
「　頑皮且喜罷驅馳我步溪邊他亦隨只恐柳¶絲拴不住孜孜照管略無疲」
#+END_VERSE
¶

** 回首¶

#+BEGIN_VERSE
「　一自牽歸這一頭幾將鞭杖驗剛柔而今已¶蹈還家路嬾聽枝頭黃栗留」
#+END_VERSE
¶

** 馴伏¶

#+BEGIN_VERSE
「　幾處低坡淺水邊相依相狎意陶然山雲欲¶暮歸村舍宛轉隨人不用牽」
#+END_VERSE
¶

** 無礙¶

#+BEGIN_VERSE
「　水草尋常事事如任渠飲啄嬾相拘笛聲喚¶醒珊瑚月狼籍清光一點餘」
#+END_VERSE
¶

** 任運¶

#+BEGIN_VERSE
「　緩步春山平麓中風和日暖草蒙茸鼾齁一¶枕藤蘿石不管岩花色淡濃」
#+END_VERSE
¶

** 相忘¶

#+BEGIN_VERSE
「　通身皎潔片雲中明月蘆花未許同謾道玉¶樓窗已曉金烏猶在海門東」
#+END_VERSE
¶

** 獨照¶

#+BEGIN_VERSE
「　牛自空兮人自閑翛然獨步水雲間尚須驀¶地翻身轉靠倒窮途最後關」
#+END_VERSE
¶

** 雙泯¶

#+BEGIN_VERSE
「　皮毛蓑笠了無蹤一片寒光墮碧空煙雨故¶園消息斷百花何處鬥芳叢」
#+END_VERSE
¶

一指和
<pb:KR6q0163_J_001-0353a>¶

* 𨍏轢道人嚴大參和牧牛圖頌¶

** 未牧¶

#+BEGIN_VERSE
「　雲山堆裏一聲哮頭角宛然家信遙滿地閒¶花都踏遍那知異草并良苗」
#+END_VERSE
¶

** 初調¶

#+BEGIN_VERSE
「　生獰如虎鼻難穿賴淂牧童有索鞭不是一¶番施辣手個時劣性恐難牽」
#+END_VERSE
¶

** 受制¶

#+BEGIN_VERSE
「　熟徑難忘欲逞馳芒繩在手緊相隨豈容逐¶草尋芳去晝夜拘拴不憚疲」
#+END_VERSE
¶

** 迴首¶

#+BEGIN_VERSE
「　暫時落草即迴頭雲凍霜寒足巳柔欲緩鞭¶繩尤未緩鄉關不到且拘留」
#+END_VERSE
¶

** 馴伏¶

#+BEGIN_VERSE
「　高深蹊徑曲無邊相押相馴已信然楊柳陰¶斜紅日轉鼻頭繩斷不須牽」
#+END_VERSE
¶

** 無礙¶

#+BEGIN_VERSE
「　水草皇王摠自如何須特地苦相拘山童撒¶手先高坐牛亦安然閒有餘」
#+END_VERSE
¶

** 任運¶

#+BEGIN_VERSE
「　信步行來到此中山前山後草茸茸放渠散¶走陂塘去不似當年狂興濃」
#+END_VERSE
¶

** 相忘¶

#+BEGIN_VERSE
「　太平氣象月明中爾我家山色色同袖手低
<pb:KR6q0163_J_001-0353b>¶眉忘管帶不知西去與來東」
#+END_VERSE
¶

** 獨照¶

#+BEGIN_VERSE
「　蹤跡寥寥獨個閒渾然出處那其間自歌自¶唱空山下多少痴人認過關」
#+END_VERSE
¶

** 雙泯¶

#+BEGIN_VERSE
「　人牛謾說絕形蹤何異吹風欲滿空若問還¶源親的旨參天荊棘亂叢叢」
#+END_VERSE
¶

𨍏轢和¶

* 𨍏轢道人再和牧牛圖頌¶

** 未牧¶

#+BEGIN_VERSE
「　牟牟聲響是渠哮欲覓頭蹤轉展遙狹路相¶逄剛識淂甘心饑餓不嘗苗」
#+END_VERSE
¶

** 初調¶

#+BEGIN_VERSE
「　孃生鼻孔未經穿痛處針錐痛處鞭漫道牧¶童施毒手恐渠馳逐倍加牽」
#+END_VERSE
¶

** 受制¶

#+BEGIN_VERSE
「　古路凄凄作麼馳他山岐曲肯相隨痴兒不¶把繩頭放牢繫虛空徒自疲」
#+END_VERSE
¶

** 迴首¶

#+BEGIN_VERSE
「　自從蹈著這源頭骨力雖剛毛色柔日薄虞¶淵歸意急肯貪芻艸故淹留」
#+END_VERSE
¶

** 馴伏¶

#+BEGIN_VERSE
「　蹄跡團團古岸邊飢餐渴飲恣悠然東來西¶往皆平貼出外歸家摠不牽」
#+END_VERSE

<pb:KR6q0163_J_001-0353c>¶

** 無礙¶

#+BEGIN_VERSE
「　嶺頭溪畔自如如豎走橫眠更不拘水草國¶王隨分給本來無欠亦無餘」
#+END_VERSE
¶

** 任運¶

#+BEGIN_VERSE
「　牛兒閒放此山中臥草眠花飽綠茸圜圚從¶來渠不入逍遙自在興偏濃」
#+END_VERSE
¶

** 相忘¶

#+BEGIN_VERSE
「　人牛共住碧岩中到處溪山雲月同猿鳥自¶啼花自笑水流西去岸移東」
#+END_VERSE
¶

** 獨照¶

#+BEGIN_VERSE
「　脫盡皮毛淂自閒翛然獨步水雲間可憐無¶限英靈漢開眼堂堂入死關」
#+END_VERSE
¶

** 雙泯¶

#+BEGIN_VERSE
「　處處逄渠沒影蹤碧天雲淨月輪空個中多¶少風流趣寶鴨香消錦繡叢」
#+END_VERSE
¶

𨍏轢再和¶

* 𨍏轢道人三和牧牛圖頌¶

** 未牧¶

#+BEGIN_VERSE
「　黎然體色驀然哮震地驚天用不遙嚼盡山¶花吸盡水不留常住一莖苗」
#+END_VERSE
¶

** 初調¶

#+BEGIN_VERSE
「　鼻孔撩天不受穿誰能下手妄加鞭牧童縱¶有繩頭在枉費功夫著力牽」
#+END_VERSE
¶

** 受制
<pb:KR6q0163_J_001-0354a>¶

#+BEGIN_VERSE
「　牛兒有腳自驅馳堪笑盲兒步步隨泥水溪¶深渾不染牽他入草淂毋疲」
#+END_VERSE
¶

** 迴首¶

#+BEGIN_VERSE
「　轉腦旋蹄錯路頭何分頑劣與剛柔驀然直¶去家鄉到不必淹淹在外留」
#+END_VERSE
¶

** 馴伏¶

#+BEGIN_VERSE
「　散誕溪邊與艸邊要騎要下任安然索頭盤¶結牛頭上到處為家不用牽」
#+END_VERSE
¶

** 無礙¶

#+BEGIN_VERSE
「　柳陌花街到處如犯人苗稼又何拘橫衝直¶撞都無礙窠臼掀翻無剩餘」
#+END_VERSE
¶

** 任運¶

#+BEGIN_VERSE
「　夜半歸來月正中三生石上草茸茸太平休¶斬痴頑漢一任橫吹鐵笛濃」
#+END_VERSE
¶

** 相忘¶

#+BEGIN_VERSE
「　[○@人][○@牛]㊀[○@│]這○中黑白元來一色同我不似¶渠渠似我誰分南北與西東」
#+END_VERSE
¶

** 獨照¶

#+BEGIN_VERSE
「　牧他屎屁不曾閒鞭向無生眨眼間有意氣¶時添意氣何妨一鏃破三關」
#+END_VERSE
¶

** 雙泯¶

#+BEGIN_VERSE
「　泥牛入海杳無蹤木馬嘶風向碧空個事若¶何重話會花開鐵樹鬧叢叢」
#+END_VERSE
¶

𨍏轢三和
<pb:KR6q0163_J_001-0354b>¶

* 跛道人如念牧牛圖頌(有序)¶

諸佛垂跡祖師西來無非發明此事拈搥豎拂熱棒¶
熱喝單提向上機輪普明禪師假人法重設牧牛圖¶
頌𨍏轢居士報佛恩復興祖師道場大禪師錦上鋪¶
花跛道人畫龍點眼長安風月貫今古那箇男兒不¶
丈夫阿呵呵好大哥。¶

** 未牧
#+BEGIN_VERSE
「　頭角崢獰恣意哮溪山踏遍路迢遙牧童不¶把牛穿鼻難保狂心不犯苗」
#+END_VERSE
¶

** 初調
#+BEGIN_VERSE
「　繩頭在手鼻兒穿性劣難調緊著鞭從此一¶番休放緩牧童須是要頻牽」
#+END_VERSE
¶

** 受制
#+BEGIN_VERSE
「　劣性調柔漸息馳牽來步步已相隨牧童猶¶把精神抖到此渾然不覺疲」
#+END_VERSE
¶

** 回首
#+BEGIN_VERSE
「　顛狂心盡始回頭功用無間牛自柔信手牽¶歸明月下免從水草又停留」
#+END_VERSE
¶

** 馴伏
#+BEGIN_VERSE
「　不計山邊與水邊了然無事自安然森羅萬¶象渾閑事從此牛兒不用牽」
#+END_VERSE
¶

** 無礙
#+BEGIN_VERSE
「　獨露堂堂意自如安眠穩坐巳無拘牧童短¶笛閑拈弄一曲橫吹樂有餘」
#+END_VERSE
¶

** 任運
#+BEGIN_VERSE
「　識破元來只此中閑花野草任茸茸東西南¶北無遮障拍手高歌興正濃」
#+END_VERSE
¶

** 相忘
#+BEGIN_VERSE
「　白牛只在白雲中渴飲饑餐總是同閑著山¶童石上立此間那復問西東」
#+END_VERSE
¶

** 獨照
#+BEGIN_VERSE
「　牛兒無跡地閑閑明月團圞只此間自有一¶雙窮相手一拳直透萬重關」
#+END_VERSE
¶

** 雙泯
#+BEGIN_VERSE
「　人牛俱泯杳無蹤水在長江月在空猿抱子¶歸青嶂裡鳥銜花落碧嵒叢」
#+END_VERSE
¶
¶
¶
¶

<pb:KR6q0163_J_001-0354c>¶
¶
¶
¶
¶
¶
¶
¶
¶

* 無依道人和牧牛圖頌(徐諱昌治號覲周)¶

** 未牧¶

#+BEGIN_VERSE
「　頭角未露一聲哮自在縱橫去路遙黑白始¶分牝牡相生來柔順長靈苗」
#+END_VERSE
¶

** 初調¶

#+BEGIN_VERSE
「　順性今朝也受穿何煩童子又加鞭線索在¶手隨時轉到處風光無掛牽」
#+END_VERSE
¶

** 受制¶

#+BEGIN_VERSE
「　踏著溪山便騁馳朝行暮宿緊相隨一回飲¶水一回脹悠悠負載不辭疲」
#+END_VERSE
¶

** 回首¶

#+BEGIN_VERSE
「　堪悲烈性不回頭幸得天生稟性柔遍界落¶花忘踐履煙雲霄路莫停留」
#+END_VERSE
¶

** 馴伏¶

#+BEGIN_VERSE
「　不分內外與中邊束縛無拘意灑然信步行¶來皆坦道騰騰任運總無牽」
#+END_VERSE

<pb:KR6q0163_J_001-0355a>¶

** 無礙¶

#+BEGIN_VERSE
「　萬別千差性本如超群惟此性無拘一身負¶荷皆全力本分何曾有欠餘」
#+END_VERSE
¶

** 任運¶

#+BEGIN_VERSE
「　暫爾息肩臥雲中忽長新芽生意茸引重致¶遠隨意適箇中獨步興偏濃」
#+END_VERSE
¶

** 相忘¶

#+BEGIN_VERSE
「　忽忘管帶太虛中渴飲饑餐處處同物我盡¶捐知解淨如日西升夜落東」
#+END_VERSE
¶

** 獨照¶

#+BEGIN_VERSE
「　得安閒處且安閒不留轍跡在人間瞥爾英¶明了達去踢倒銀山鐵壁關」
#+END_VERSE
¶

** 雙泯¶

#+BEGIN_VERSE
「　隔墻清聽絕無蹤形影孤寒照碧空窗楞巳¶過渾無事又何精舍竹林叢」
#+END_VERSE
¶

無依道人和¶

* 牧公道人項真本和牧牛圖頌¶

** 未牧¶

#+BEGIN_VERSE
「　青山綠水恣咆哮四顧三回路轉遙只管貪程為太¶速何知日用犯隹苗」
#+END_VERSE
¶

** 初調¶

#+BEGIN_VERSE
「　纔見牛兮驀鼻穿麤浮習氣急加鞭那時掘強橫馳¶走把定繩頭好一牽」
#+END_VERSE
¶

** 受制
<pb:KR6q0163_J_001-0355b>¶

#+BEGIN_VERSE
「　四蹄今巳息奔馳放去收來無不隨且喜鞭繩猶把¶握牧童何肯自為疲」
#+END_VERSE
¶

** 回首¶

#+BEGIN_VERSE
「　溪山踏遍自回頭熟處生時性漸柔鼻貫一條成底¶事不勞腕力暫相留」
#+END_VERSE
¶

** 馴伏¶

#+BEGIN_VERSE
「　左盤右轉碧溪邊撇下鞭繩樂自然幾度綠楊歸夜¶月山童高臥竟忘牽」
#+END_VERSE
¶

** 無礙¶

#+BEGIN_VERSE
「　掉尾擎頭適自如縱橫脫略有何拘悠然一曲寒崖¶上短笛吹開物外餘」
#+END_VERSE
¶

** 任運¶

#+BEGIN_VERSE
「　飢餐渴飲絕邊中倦即和雲臥草茸驟步任教青嶂¶外滿腔風月興偏濃」
#+END_VERSE
¶

** 相忘¶

#+BEGIN_VERSE
「　人牛共住此山中動轉施為絕異同我本是渠渠即¶我不知南北與西東」
#+END_VERSE
¶

** 獨照¶

#+BEGIN_VERSE
「　牛無方所牧童閒懶把虛名落世間盡大地來無我¶我不消彈指透重關」
#+END_VERSE
¶

** 雙泯¶

#+BEGIN_VERSE
「　人牛兩盡沒形蹤今古相酬劫亦空本地風光一段¶事歲寒松柏翠叢叢」
#+END_VERSE
¶

牧公和